Biokemijska informatika
=======================

Spletna knjiga je študijsko gradivo za študente univerzitetnega študijskega programa [Biokemija](https://www.fkkt.uni-lj.si/sl/studij/bolonjski-studijski-programi-1-stopnje/univerzitetni-studijski-program-biokemija-20202021/) na [Univerzi v Ljubljani](http://www.uni-lj.si), [Fakulteta za kemijo in kemijsko tehnologijo (UL FKKT)](http://www.fkkt.uni-lj.si).

Knjiga je sestavljena iz nalog, podprtih s kratkim uvodom ter razlagami. Naloge so dveh tipov:
* naloge, ki se nanašajo na uporabo spletnih podatkovnih zbirk ter spletnih ali lokalno nainstaliranih programov s "prijaznim" uporabniškim vmesnikom, kjer znanje programiranja ni potrebno; 
* programiranje v jeziku Python.

[Python](https://www.python.org) ste spoznali že pri predmetu **Osnove programiranja** in privzeli bomo, da se še česa spomnite :) Kljub temu so vaje zastavljene tako, da boste (včasih) že dobili delno izdelane dele kode, ki jih boste morali prilagoditi in pravilno sestaviti v končen izdelek. Podstrani, ki vsebujejo naloge iz programiranja, pa tudi nekatere druge podstrani, so napisane v obliki zvezkov JupyterLab. Na tej strani so vidni kot koda in njen izhod, a s kodo tukaj ne morete interagirati. Zadeva postane bistveno bolj uporabna če:
* zvezek oz. zvezke prenesere na vaš računalnik in jih odpreti v okolju JupyterLab ali
* zvezek odprete v spletni storitvi Binder (povezava je vidna v zvezkih JupyterLab desno zgoraj). V slednjem primeru se spremembe, ki jih naredite v zvezku, ne shranijo na spletu, zato morate zvezek po koncu vaje oz. preden zaprete okno brskalnika shraniti lokalno (ga prenesete na vaš računalnik).

Naloge so smiselno razvrščene v tematske sklope, njihovo zaporedje pa ni nujno povezano z zaporedjem izvajanja na vajah. Katere naloge pridejo v poštev za posamezno vajo je navedeno na posebni podstrani, ki se nanaša na tekoče študijsko leto.

Spletna knjiga je v nastajanju in bo kot taka v študijskem letu 2020/2021 sprotno dopolnjena in posodobljena. Komentarji so dobrodošli: [klik!](mailto:miha.pavsic@fkkt.uni-lj.si)