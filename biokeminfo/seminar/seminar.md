# Splošno o seminarju
Seminar je pomemben del predmeta Biokemijska informatika, saj gre za bolj ali manj samostojno delo ali delo v manjših skupinah na neki tematiki, povezani z na predavanjih in vajah obravnavano snovjo. Vsako leto je naloga drugačna.

## Seminar 2021/2022
V študijskem letu 2021/2022 so študenti za nalogo dobili predstavitev nekega bioinformatskega orodja iz nabora tematskih kategorij (identifikacija motivov v aminokislinskih zaporedjih, poravnave zaporedij, pregledovalniki genoma, identifikacija genov, filogenetske in druge analize ter strukturna bioinformatika). Seminarsko nalogo so pripravljali v parih, orodje pa so predstavili v obliki kratke vaje za kolege, ki so jo tudi vodili. Sama seminarska naloga obsega kratek opis programa, primer vhodnih podatkov ter pričakovane rezultate. Ker so naloge zanimive tudi za kasnejše generacije in uporabne za študij ter poglabljanje znanja so ostale dostopne na strani [Seminarji 2021/2022](seminar_2021-2022/seminar.md).

## Seminar 2022/2023
V študijskem letu 2022/2023 seminarji potekajo tako, da vsak študent dobi odsek nekega nukleotidnega zaporedja iz neobičajnega organizma, ki  predstavlja izhodišče za identifikacijo gena in nato tudi proteina, zapisanega na tem genu, za slednjega pa je bilo potrebno narediti vrsto "raziskav" z uporabo bioinformatskih orodij: potencialna funkcija proteina, modeliranje strukture, znani in okarakterizirani homologni proteini, potencialni interakcijski partnerji ipd. Vhodni podatki in oddani rezultati analiz ("rešitve") vseh študentov so na voljo na strani [Seminarji 2022/2023](seminar_2022-2023/seminar.md) in kot taki lahko služijo za samostojno izvedbo doma v okviru priprav na kolokvij pri Biokemijski informatiki.