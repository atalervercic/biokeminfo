# Drobnarije

## Datoteke CSV
Datoteke CSV so enostavne tekstne datoteke, v katerih so shranjeni tabelirani podatki. Vsaka vrstica v datoteki predstavlja vrstico tabele, v vsaki vrstici pa poseben ločitveni znak (*delimiting character*) ločuje posamezne celice oz. stolpce. V osnovi je ta ločitveni znak vejica (od tod izhaja ime *Comma Separated Values*), a ker format CSV ni standardiziran se v tovrstnih datotekah lahko kot ločitveni znak pojavlja tabulator, podpičje, presledek ipd. Uporaba drugačnega znaka kot je vejica je pogosta na primer v državah, kjer se že kot decimalni simbol uporablja vejica, tudi v Sloveniji, saj bi v tem primeru prišlo do napak pri interpretaciji, kje se konča in kje začne nova vrednost v posamezni vrstici. Več o formatu CSV je zbrano v zapisu na [Wikipediji](https://en.wikipedia.org/wiki/Comma-separated_values).