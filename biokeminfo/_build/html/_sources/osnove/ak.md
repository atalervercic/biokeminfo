# Aminokislinska zaporedja

## Zbirke aminokislinskih zaporedij
Glavna zbirka aminokislinskih zaporedij je [**UniProt**](https://www.uniprot.org/). Aminokislinska zaporedja najdemu sicer tudi v zbirki [NCBI Protein](https://www.ncbi.nlm.nih.gov/protein/), ki vsebuje del UniProta ter zaporedja iz drugih virov (Protein Research Foundation (PRF), Protein Data Bank (PDB) in prevode kodirajočih regij zaporedij v zbirki Nucleotide (RefSeq, International Sequence Database Collaboration – DDBJ / EMBL / GenBank)).

## UniProt
Zbirka UniProt(KB) je sestavljena osnovnih delov:
* **UniProtKB/SwissProt**, ki vsebuje ročno pregledane zapise (označeni so z rumeno zvezdico);
* **UniProtKB/TrEMBL**, ki vsebuje avtomatsko prevedena nukleotidna zaporedja, ti zapisi pa niso ročno pregledani (označeni z modrim listom).

Zaporedja iz zgoraj navedenih delov so *predestilirana* v skupke zaporedij v delu, imenovanem UniRef (referenčna zaporedja). Zraven tega pa v UniProt najdemo še UniMES (metagenomska zaporedja, zaporedja iz okoljskih vzorcev), ki pa so prav tako predestilirana v skupke UniMES. Osnovni tok podatkov, je predstavljen na spodnji sliki (vir: spletna stran UniProt):
![UniProt tok podatkov](https://www.uniprot.org/images/overview.png)

Do zbirke UniProt dostopamo neposredno z uporabo brskalnika ali programskega dostopa, lahko pa tudi posredno prek drugih orodij, npr. pri iskanju podobnih zaporedij. Vse te načine si bomo ogledali tudi na vajah.


## Dodatni viri
Za podroben opis zbirke UniProt in prikaz uporabe priporočam tečaj na uradni strani European Bioinformatics Institute - EBI: [UniProt - Exploring protein sequence and functional information](https://www.ebi.ac.uk/training/online/courses/uniprot-exploring-protein-sequence-and-functional-info/). Prav tako uporaben je webinar [A guide to UniProt for students](https://www.ebi.ac.uk/training/events/guide-uniprot-students/).

Dodatni zanimivi viri:
* kanal Uniprot na YouTube:
  * uvod v UniProtKB - [UniProtKB Intro](https://www.youtube.com/watch?v=ado1r8IDm3U)
  * razlaga zapisa v UniProtKB - [UniProt Entry View intro](https://www.youtube.com/watch?v=x9GNm2DLP-U)
  * uvod v UniRef - [UniRef Intro](https://www.youtube.com/watch?v=nIh4YInlW0s)
  * pregledovalnik značilnosti zapisa - [UniProt Feature Viewer](https://www.youtube.com/watch?v=hS_8PDPdcCg)
* [avtomatske anotacije v UniProt](https://www.ebi.ac.uk/training/events/automated-annotation-uniprot/) (webinar na EBI)
* [informacije o funkciji proteinov v UniProtu](https://www.ebi.ac.uk/training/events/uncovering-protein-function-uniprot) (webinar EBI)


Še zanimivost: UniProt ima posebno [stran](https://covid-19.uniprot.org/), kjer so zbrani podatki, povezani s COVID-19. Stran je podrobneje predstavljena v [webinarju EBI](https://www.ebi.ac.uk/training/events/uniprot-covid-19-website/).