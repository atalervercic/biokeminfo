# Aminokislinska zaporedja

## Zbirke aminokislinskih zaporedij
Glavna zbirka aminokislinskih zaporedij je [**UniProt**](https://www.uniprot.org/). Aminokislinska zaporedja najdemu sicer tudi v zbirki [NCBI Protein](https://www.ncbi.nlm.nih.gov/protein/), ki vsebuje del UniProta ter zaporedja iz drugih virov (Protein Research Foundation (PRF), Protein Data Bank (PDB) in prevode kodirajočih regij zaporedij v zbirki Nucleotide (RefSeq, International Sequence Database Collaboration – DDBJ / EMBL / GenBank)).

## UniProt
Do zbirke UniProt dostopamo neposredno z uporabo brskalnika, programskega dostopa ali pa prek drugih orodij, npr. pri iskanju podobnih zaporedij. Sama zbirka UniProt(KB) je sestavljena osnovnih delov:
* **UniProtKB/SwissProt**, ki vsebuje ročno pregledane zapise (označeni so z rumeno zvezdico);
* **UniProtKB/TrEMBL**, ki vsebuje avtomatsko prevedena nukleotidna zaporedja, ti zapisi pa niso ročno pregledani (označeni z modrim listom).

Zaporedja iz zgoraj navedenih delov so *predestilirana* v skupke zaporedij v delu, imenovanem UniRef (referenčna zaporedja).

Zraven tega pa v UniProt najdemo še UniMES (metagenomska zaporedja, zaporedja iz okoljskih vzorcev), ki pa so prav tako predestilirana v skupke UniMES.


## Dodatni viri
Za podroben opis zbirke UniProt in prikaz uporabe priporočam tečaj na uradni strani European Bioinformatics Institute - EBI: [UniProt - Exploring protein sequence and functional information](https://www.ebi.ac.uk/training/online/courses/uniprot-exploring-protein-sequence-and-functional-info/). Prav tako uporaben je webinar [A guide to UniProt for students](https://www.ebi.ac.uk/training/events/guide-uniprot-students/).

Dodatni zanimivi viri:
* [avtomatske anotacije v UniProt](https://www.ebi.ac.uk/training/events/automated-annotation-uniprot/) (webinar na EBI)
* [informacije o funkciji proteinov v UniProtu](https://www.ebi.ac.uk/training/events/uncovering-protein-function-uniprot) (webinar EBI)

Še zanimivost: UniProt ima posebno [stran](https://covid-19.uniprot.org/), kjer so zbrani podatki, povezani s COVID-19. Stran je podrobneje predstavljena v [webinarju EBI](https://www.ebi.ac.uk/training/events/uniprot-covid-19-website/).